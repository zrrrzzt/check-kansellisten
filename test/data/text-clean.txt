Fylkeskommunen er en demokratisk styrt organisasjon.

Fylkestinget består av 41 folkevalgte representanter, og ledes av fylkesordføreren, som nå er Sven Tore Løkslid (Ap). Hans Edvard Askjer (KrF) er varaordfører.

Fylkesutvalget har representanter fra Arbeiderpartiet, Kristelig Folkeparti, Sosialistisk Venstreparti, Fremskrittspartiet, Høyre, Senterpartiet, Venstre og Rødt. Utvalget forbereder saker til fylkestinget.

Det er fem hovedutvalg: for administrasjon, samferdsel, kompetanse, næringsutvikling og hovedutvalg for kultur, idrett og folkehelse. De behandler saker før vedtak i fylkesutvalget eller fylkestinget.

Fylkeskommunen har ansvar for videregående opplæring, planlegging og støtte til kollektivtrafikk, anlegg og vedlikehold av fylkesveier, folkehelse, tannhelse, kulturminnevern, kultur og idrett, regional utvikling og regionalforvaltning.